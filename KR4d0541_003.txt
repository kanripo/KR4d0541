# -*- mode: mandoku-view; -*-
#+TITLE: 羽庭集
#+DATE: 2015-08-25 00:13:43.353290
#+PROPERTY: ID KR4d0541
#+PROPERTY: BASEEDITION WYG    
#+PROPERTY: JUAN 卷三
<pb:KR4d0541_WYG_003-1a>¶
欽定四庫全書¶
　羽庭集卷三　　　　　　元　劉仁本　撰¶
　　七言律詩¶
　　　杭州¶
殄冦西湖十里頭廟堂成筭克神州六橋楊柳旌旗晚¶
兩岸菱荷煙雨秋壯士椎牛呼白酒將軍繫馬醉紅樓¶
却憐舊日笙歌地野水清寒滿髑髏¶
　　　至正壬寅秋八月因祀東湖書院過青山惠安¶
<pb:KR4d0541_WYG_003-1b>¶
　　　寺登古鼎書樓留題一首¶
行盡深山處處幽東湖萬頃水雲秋書堂陪祀人黄耉¶
别院相逄僧白頭舴艋輕浮荒芡藕麒麟髙卧舊松楸¶
逕山一景移圖畵古鼎清香書滿樓¶
　　　上虞席上賦¶
城南花塢韶光好載酒吟詩不厭頻草色宜留金谷醉¶
梅花别是玉堂春蛾眉窈窕羞為舞楊柳風流最可人¶
行樂莫忘康濟念問君何日静邊塵¶
<pb:KR4d0541_WYG_003-2a>¶
　　　壬寅燈夕(原註辛丑冬得邊報已定中原乃壬/寅嵗上元節四眀父老請放燈為昇)¶
　　　(平/慶)¶
六街三市萬燈齊喜遇時清息鼓鼙閶闔星辰開混沌¶
蓬萊樓觀出鯨鯢金蓮影動瑶階濕玉漏聲沉璧月低¶
小閤吟詩還刻漏光分太乙照青藜¶
　　　又次前韻¶
元夕張燈萬户齊嚴城㢮禁罷鉦鼙銀花火樹開金谷¶
青𤨏香煙噴玉鯢簫鼓聲中春富貴玻瓈影裏月髙低¶
<pb:KR4d0541_WYG_003-2b>¶
昇平喜見中興業願得清光照藿藜¶
　　　昱上人出蜀僧與顧氏畵山水王元章畵梅花¶
　　　共一帙求賦¶
有客手持三絶畵淋漓元氣薄層霄雲開南岳秋無際¶
春入西湖雪未消野衲虎頭連二妙山隂鶴骨夐孤標¶
已無秀色排青闥疑有寒香掛緑么¶
　　　正月望前一夕與滑伯仁煉藥¶
委羽山中鶴墮翎老仙為我制頽齡人無金石千年夀¶
<pb:KR4d0541_WYG_003-3a>¶
藥有丹砂九轉靈候熟鼎罏分水火氣吞日月走風霆¶
輕身已得刀圭祕莫問昌腸與茯苓¶
　　　贈僧鉉二首(原註癸酉進士伊蘇達實䝉古人/也仕至松州長亷介自守僑四眀)¶
　　　(竟坐貧以死而無所歸方外交復上人買地葬/于寺西偏度其次子鉉為僧余甞於寺之天香)¶
　　　(室見鉉侍上人側眉目清膄能讀/書頗嘉之且義其事為賦詩云)¶
渥洼龍駒來大宛䭾經曽踏祗樹園老僧買地瘞神骨¶
稚子出家酬佛恩紺室天香生桂&KR0334;青雲髙義屬桑門¶
此郎自是傳衣鉢况有詩書氣脉存¶
<pb:KR4d0541_WYG_003-3b>¶
雙峯老子能兼愛十嵗孤兒將奈何朋友無歸於我殯¶
死生有託此僧迦一花新發優曇鉢孤塜還同窣堵波¶
好向詩書修白業父恩師業兩難磨¶
　　　寄贈越中烏山間叟上人從復見心請也¶
昔過慈湖知定水今聞定水説烏山神交坐石三生外¶
地隔浮雲一片間天竺更誰傳貝葉雨花應自墮塵寰¶
何時越上游方去却與吾師共徃還¶
　　　送竺曇上人歸天台巾峯¶
<pb:KR4d0541_WYG_003-4a>¶
四眀雪竇逢行脚五百天台應供身錫杖飛來南竺國¶
曇花香帯石橋春擔頭孤月空挑鉢江上雙峯久岸巾¶
問訊還逢諸老宿慚余猶是未歸人¶
　　　春興¶
橋影横空卧夕陽山城烟景煥天章鶯梭織栁隨風轉¶
燕剪裁花帯露香北去彩雲堆鳯闕東來紫氣繞扶桑¶
征鞭日送韶光老野店孤眠月一床¶
　　　瑩上人道貎膚腴機鋒眀朗問字於余因字之¶
<pb:KR4d0541_WYG_003-4b>¶
　　　曰玉蟾并以詩云¶
眉端瑞相白毫舒塵刹三千總瑩如天上氣浮金沆瀣¶
月中光映玉蟾蜍長生莫問姮娥藥靈迹曽成科斗書¶
顧影始知身是幻廣寒色界浸清虛¶
　　　為閩僧郁上人題龍溪山房行卷¶
昔年暫過龍溪寺寺後山房别有僧鼻孔直撩天地外¶
脚跟遍踏水雲層頻伽小鳥來何有優鉢新花開未曽¶
歸去泉南真佛國好傳大覺璉師燈¶
<pb:KR4d0541_WYG_003-5a>¶
　　　題復上人為徑山悦禪師求歐陽學士碣銘行¶
　　　卷¶
徑山天下稱名刹授記僧中識此郎乞與阿師藏舍利¶
逺千太史得文章孤雲囘駐雙峯寺千里歸來一錦囊¶
却愛遺芳傳桂子至今戒室有天香(原註上人/有天香室)¶
　　　次韻奉答定水見心禪師¶
一壑﨑嶇又一丘雙峯還憶舊追游風流此㑹人俱健¶
感慨重來路阻修竺國瞿曇深丈室桑乾戍客念并州¶
<pb:KR4d0541_WYG_003-5b>¶
何當早見昇平業得與溪山共倡酬¶
　　　次韻答東山寺報上人¶
東山西眺夕陽低悵望古人期不來政為危時多暴客¶
何妨高卧隐長才兩江眀月潮先到一逕白雲門未開¶
試問薔薇無恙不更須洗屐向山隈¶
　　　訪石梁寺松屏友上人¶
翠松屏下訪詩僧欲問三生石上盟半榻清香留夜坐¶
一牕眀月聽秋聲不知簷外雲來宿忽報門前潮已生¶
<pb:KR4d0541_WYG_003-6a>¶
眀日籃輿度山去後期須遣鶴來迎¶
　　　贈朽石上人¶
蒼蒼古石出靈山元氣淋漓屭贔頑厓骨半枯龍虎死¶
土花微蝕蘚苔斑尋常匡阜人皆到咫尺崑崙手可攀¶
中有精英元不朽生公曽見㸃頭還¶
　　　榾柮窩¶
陽氣潛囘小有天白生虛室蜃光圓茯苓根養丹砂火¶
枸杞香生玉井泉不羨朱門堆獸炭尚憐青海起狼煙¶
<pb:KR4d0541_WYG_003-6b>¶
道人芋栗煨將熟紙帳梅花且自眠¶
　　　次韻答括蒼王熈陽¶
王郎蚤嵗富文章氣燄應如萬丈長處士眀時當鶚薦¶
羽林今日笑鷹揚豐城古劒横秋色赤水𤣥珠照夜光¶
雲外傳來詩句好天葩為我吐芬芳¶
　　　次韻答括蒼王志學¶
括蒼我昔訪山君芝草青田養鶴羣處士星躔開分野¶
仙家丹氣走煙雲春風環珮時相過靈劑刀圭每見分¶
<pb:KR4d0541_WYG_003-7a>¶
東壁圖書光燄在他年應共㸔天文¶
　　　贈松江節上人¶
每参栢子庭前意因訪松江湖上來雲氣玲瓏生石榻¶
天花撩亂落經臺詩成茅屋同齊已字學蘭亭識辯才¶
頋我慚非陶靖莭廬山空對白蓮開¶
　　　寄東湖書院髙訓𨗳¶
教養東湖馬廣文諸生訓廸得髙君故家子弟多聰俊¶
舊業詩書定策勲白首窮經人已老青燈考課夜初分¶
<pb:KR4d0541_WYG_003-7b>¶
休言苜蓿含朝日自是先生樂采芹¶
　　　軍中悼亷李二萬户¶
豎子潢池敢弄兵勢方猖獗未能平輕挑遽䘮亷頗勇¶
深入難為李牧精玉帳公曹嚴夜警金刀漬血泣秋聲¶
何當一鼓蠻烟静洞獠畬氓雜曉耕¶
　　　秋日過倪仲權不值見其西席烏性善¶
漫因清事廢催租數日虛過倪氏居一樹荆花秋淡泊¶
半池蓮葉雨蕭踈園爪破玉浮冰椀野水通潮上石渠¶
<pb:KR4d0541_WYG_003-8a>¶
坐久論文歸路晚蟬聲還帯夕陽餘¶
　　　清凉寺¶
清凉山色好樓居誰種長竿萬箇餘笙籟風傳虛谷響¶
蓬萊地近瑞雲舒倚闌豪氣成詩句侵幌嵐光濕梵書¶
愛此幽深堪攬轡葺巢何必定匡廬¶
　　　奉檄泛海督漕運¶
風露雙清滿柁樓兩旗催發漕官舟銀河直下天傾㵼¶
鐵笛横吹海逆流三四㸃星瞻北斗幾千里路到皇州¶
<pb:KR4d0541_WYG_003-8b>¶
白鷗不管人間事共此乾坤日月浮¶
　　　送户部侍郎韓君汝舟督漕還京¶
喜見江南漕運開韓家公子濟川材木牛流馬隆中起¶
青雀黄龍海上來影動雲帆拂河漢香浮霜粒璨瓊瑰¶
蓬萊五色霞光曙翹首黄金千仞臺¶
　　　遊天童寺¶
廿里松闗天下無朝元寳閣黄金鋪虎跑泉出澗花落¶
龍過雨來山鳥呼四月八日逄佛誕千秋萬嵗祝皇圖¶
<pb:KR4d0541_WYG_003-9a>¶
玲瓏嵒畔太白下歸棹月眀水滿湖¶
育王山外望天童一逕幽深廿里松天近翠雲鋪閣道¶
風清碧落響笙鏞霏霏烟靄來雙鶴濯濯峯巒㑹九龍¶
囘首岸東湖嶺上斜陽倒影濕芙蓉¶
　　　餘姚出郭憩横溪寺¶
十里横溪似建瓴南雷古迹隐龍靈人家引水為舂碓¶
僧舍開牕近畵屏鴈塜草荒霜月白鳯亭竹倚嵗寒青¶
何人伐木穿深徑遍斸松根取茯苓¶
<pb:KR4d0541_WYG_003-9b>¶
　　　遊餘姚姜山寺(原註寺有鐵磬堂天籟軒山有/白馬凌雲金鷄峨眉積翠五峯)¶
千年古寺倚蒼岷五葉竒峯秀色新積翠娥眉留夜月¶
凌雲白馬逼秋旻山僧能説前朝事姜女不知何代人¶
天籟軒頭聞鐵磬金鷄嶺上湧紅輪¶
　　　送陳子章赴台州儒學教授¶
太丘家世出名駒典教榮膺鄉郡除烏府清風三語掾¶
玉堂舊日五車書莫嗟子佩居城闕尚喜先人有室廬¶
黄卷青燈須樂育新凉今已入郊墟¶
<pb:KR4d0541_WYG_003-10a>¶
　　　送范啓之赴無錫教授¶
江湖猶誦葯莊名有子青衫拜寵榮衿佩歡迎新博士¶
塤箎相望兩難兄惠泉茗供公餘樂泮水詩脾分外清¶
寄語徳齋賢太守好將廣厦納儒生¶
　　　送鄧行父赴無為教授¶
向年東淛班荆數彼此公餘拂麈絲今日西淮呼棹徃¶
溪山勝處著臯比人生聚首雲萍似客路驚心嵗月馳¶
天地久長功業富鄧林杞梓㸔他時¶
<pb:KR4d0541_WYG_003-10b>¶
　　　題上虞佛座峯慶善寺¶
剡奥人家佛座峯何年易搆梵王宮赤旗天馬來山北¶
烏膽潭龍出澗東古甃水花留芡雨小溪雲影度松風¶
靈源野鶴時相過門外幽深一逕通¶
　　　上虞百官渡九龍寺(原註寺有舜廟井呉越王/錢鏐題以為舜親於此浚)¶
　　　(井遂賦觧嘲其/墨迹存于寺中)¶
疏鑿功成萬國朝遂尊虞像鎮分茅蒼茫海氣斗牛下¶
盤礴江流呉越交一曲山村龍九顧千年廟樹鵲雙巢¶
<pb:KR4d0541_WYG_003-11a>¶
人言浚井多遺謬敬為重華一解嘲¶
　　　上虞雲麓寺¶
雲麓寺前春水發上妃湖外野航多一聲啼鴂僧房静¶
五兩鳴騶使客過山筍斸來參玉版松花釀熟薦金波¶
何妨醉後題詩句莫問空門事若何¶
　　　夏蓋湖山寺¶
夏蓋山為大禹峯何年有此梵王宫吐吞日月湖光近¶
出没蛟鼉海氣通烟靄滿空浮紺碧樓臺倒影濕青紅¶
<pb:KR4d0541_WYG_003-11b>¶
蒼生幸不同魚鼈萬古難磨疏鑿功¶
長湖萬頃禹山前半浸烟波半海田以佃以漁風土樂¶
為巢為窟水雲連門開日日鳬鷖到酒熟家家魚蟹鮮¶
便作洞庭浮小艇扣舷眀月呌飛仙¶
　　　宿上虞鳯山長慶寺簡朱伯賢¶
小越峯南見梵臺青山湖上鳯盤廻五雲樓閣蓬萊近¶
百頃風煙舴艋來出水新魚供客饌落花啼鳥勸人盃¶
與君更作峨眉約還逹眀朝霽色開¶
<pb:KR4d0541_WYG_003-12a>¶
　　　育王寺¶
阿育王山佛古廬平蘿蒼翠接平湖前峯玉几亭亭出¶
流水金沙細細鋪古井鰻靈如&KR1340;蜴畨僧猊坐着氍毹¶
寳光舍利時能現塔下青松飛白鳬¶
　　　四眀西山資教寺(原註耆徳栢庭上人所/住有袁文清公紀石)¶
雙錦亭臺隐翠微新篁乍脱錦䙀衣湖田萬頃青山繞¶
野水孤村白鳥飛老栢未枯青尚在黄梅正熟雨初肥¶
衲僧煮茗供清話玉乳泉頭汲綆歸(原註地有/玉乳泉)¶
<pb:KR4d0541_WYG_003-12b>¶
　　　寄謝𤣥一山人盛熈眀饋藥二首¶
勾漏丹砂照眼眀黄金浮世若塵輕桑田幾見魚龍舞¶
蓬島從教烏兎驚帝子齋居朝絳節仙家酒熟釀黄精¶
相思多夢人間事一夜瑶田春草生¶
曽伴羣仙謁帝京金銀為殿玉為城功名早遂身先退¶
修煉長生業已成黄鶴磯頭行載酒碧桃葉下醉吹笙¶
小蒼遺贈丹砂粒愧我凡身骨未輕¶
　　　過湖用前韻簡王叔雨¶
<pb:KR4d0541_WYG_003-13a>¶
磯頭流水小橋灣門外鳬鷖日徃還長見雲煙浮震澤¶
絶勝風雨過君山冰田冷浸三千頃茅屋新營四五間¶
叢桂幽居還自好尚憐烽火暗東闗¶
　　　丹青閣¶
屹立芝峯㑹兩溪溪流環繞舊招提半間寳閣臨雲際¶
一片紅塵隔水西夜静蓮香僧入定月移松影鶴驚栖¶
丹青千古描難就萬壑風煙望欲迷¶
　　　癸卯正月迎詔于望春橋¶
<pb:KR4d0541_WYG_003-13b>¶
鳯詔頻年轉海來今朝喜見驛程催唐家褒將多忠義¶
漢室求言極痛哀天上春囘芝檢下江南地復版圖恢¶
好將鼓吹開恩宴四野同稱萬夀杯¶
　　　九日登高¶
九日相逄憶孟嘉登高踏遍翠嵳峩杖頭春色催行歩¶
屐底秋聲答嘯歌客路西風烏㡌破天涯南望白雲多¶
東籬舊菊誰能采辜負淵明奈若何¶
　　　讀建炎宋師禹通判忠嘉集(原註師禹錄和議/秦檜患之謫使金)¶
<pb:KR4d0541_WYG_003-14a>¶
　　　(宻令金人殺之師禹逃歸變姓名為趙復匿蜀/青城山以死後髙宗褒贈忠嘉録其子事見宋)¶
　　　(史/)¶
大夫出處最分眀禍劇還能變姓名奉使赤心懸白日¶
遊僊紫氣壓青城江山千古羞秦檜鐵石幾人如廣平¶
忠義可嘉傳信史感懐老淚落縱横¶
　　　擬逰禪樂寺舟行過門而不果¶
龍山暫擬駐麾幢無奈歸心不可降隔岸馬嘶車廐驛¶
艤舟潮湧丈亭江寳臺髙出蒼松並紅樹低飛白鳥雙¶
<pb:KR4d0541_WYG_003-14b>¶
折得梅花無寄處夜深和月揷蓬窗¶
　　　蘭芎山新創平眺亭¶
我愛蘭芎紫翠堆岡頭為築小亭臺半空烟靄闌干外¶
四靣江山圖畵開野鶴定巢松偃蓋仙人采藥路生苔¶
風流不減東西眺康濟漸無安石才¶
　　　鳥人解嘲¶
鵩鳥飛來止座隅當時却笑賈生迂仙都道士曽同化¶
葉縣郎官詎可誣鍊得身輕如鶴瘦行來歩疾似鳬趨¶
<pb:KR4d0541_WYG_003-15a>¶
試從鵷鷺斑行㸔瑞世還應有鳯雛¶
　　　東湖觀勸農¶
勸農持酒出東湖喜見田間民氣蘇桃李成蹊春爛漫¶
郊原過雨土膏腴花邊立仗頻嘶馬竹裏行厨細膾鱸¶
逺水野航人不渡夕陽天外下雙鳬¶
　　　中秋遊東湖登霞嶼寺¶
東錢湖上值中秋載酒吟詩作勝遊一色水天涵萬象¶
四時風月屬羣鷗馮夷漫奏霓裳曲太乙還乘蓮葉舟¶
<pb:KR4d0541_WYG_003-15b>¶
中有補陀霞嶼寺玲瓏樓閣似瀛洲¶
　　　題王粲登樓圖送李茂先司議¶
　昔王粲嘗依劉荆州不得志登樓作賦以寓鄉思今¶
　荆州中政司議李茂先以使事留四眀鬱鬱久居懐¶
　鄉之念如粲也既得歸友人作登樓圖以貽之請余¶
　賦詩曰¶
江陵山水古荆州極目家鄉萬里愁念子豈為劉表客¶
思親還憶仲宣樓胷中氣岸排風雨海上行程近斗牛¶
<pb:KR4d0541_WYG_003-16a>¶
聞説登髙能作賦楚人宋玉漫悲秋¶
　　　寄呈馬彦輝參議¶
幾度書成寫不來今朝忽值片帆開京師喜得江南信¶
幕府先從海上囘萬里乾坤懸北極一天星斗倚中台¶
羣龍正是趨朝日康濟應須王佐才¶
　　　訪至道宫王虛齋真人不遇¶
偶來車廐訪琳宫大隐屏前紫翠重路出山腰無十里¶
門開溪上有三峯丹房霞氣如春暖茶臼雲腴帯露舂¶
<pb:KR4d0541_WYG_003-16b>¶
試問仙人何處去翛然白鶴下蒼松¶
　　　題孤山寺詩用林和靖韻¶
處士清名百世姸故居今作小祗園神遊瀟灑風塵表¶
詩刻淋漓雨墨昬山色湖光酣鶴夢月香水影弔梅魂¶
翛然坐我荒祠下寂寞無從買酒尊¶
　　　次陸徳陽喜雨韻送别徃教東湖¶
濟枯大作霖三日宴喜殊無酒百壺還憶故人來舊雨¶
因知有客過東湖農功嵗望田中稼詩思秋先井上梧¶
<pb:KR4d0541_WYG_003-17a>¶
此際送君膺教育霑濡聖澤進生徒¶
　　　贈謝玉如山人¶
三童山外白雲居中有求仙謝玉如一醉滿斟千日酒¶
半生熟讀五車書丹霞琳館身曽到眀月冰田手自鋤¶
漫採芝蘭過澧浦春風香拂舊庭除¶
　　　贈黄丹霞仙洞禱雨有應¶
檄龍為我乞天瓢雷電奔馳神鬼勞萬寳欣欣䝉帝力¶
千金滴滴飫民膏丹霞道士瑶壇啓紫鳯仙人絳節髙¶
<pb:KR4d0541_WYG_003-17b>¶
巖壑凉生秋思足瀟瀟萬竹起雲濤¶
　　　過上虞小越湖¶
馬蹄纔過驛亭灣又泛烟波艇子還鷗鷺磯頭飛翠葉¶
杖藜湖上㸔青山雙雙野鳥來天際短短新蒲出水間¶
三十六溝春雨足一犂農事頗相闗¶
　　　題上虞長慶寺林壑尤美亭¶
亭臺林壑知尤美極目須登最上層野水斷橋争渡客¶
落花啼鳥坐禪僧五松舊迹俱層土一塔孤撑見佛乘¶
<pb:KR4d0541_WYG_003-18a>¶
最喜深春収積雨前山紫翠莫煙凝¶
　　　平江莎衣道人宋孝廟甞遣黄門問道¶
塊然天地一籧篨晏坐神遊造化俱海上蓬萊纔咫尺¶
世間甲子只須臾内庭自有真丹火大道何須問黍珠¶
滿地春風莎草緑一聲長嘯脱凡軀¶
　　　贈無名道人¶
道人曽也到蓬萊簸弄滄溟日月來昨日㸔山過鴈蕩¶
今朝採藥度天台相隨白鶴時能舞自種碧桃先已開¶
<pb:KR4d0541_WYG_003-18b>¶
只恐放還龍虎後依然天上駕風雷¶
　　　送春¶
無言桃李漫成蹊折柳紛紛絮滿隄富貴光隂蝴蝶夢¶
别離風雨杜䳌啼歸心已逐梅花去望眼空迷草色萋¶
何事王孫苦留滯天涯羈思獨凄凄¶
　　　傷春¶
園林漲綠汛清暉澤國繁華事已非王母信傳青鳥去¶
海翁機動白鷗飛漫從上苑㸔桃李擬向南山采蕨薇¶
<pb:KR4d0541_WYG_003-19a>¶
滿地落紅風雨後春隨杜宇一聲歸¶
　　　題馬易之韓與玉塗叔良上京紀行詩卷¶
景運將興禮樂期邦家培植太平基鑾和法駕時廵幸¶
扈從詞臣發祕思文物兩都班固賦山川萬里杜陵詩¶
於今十載風塵裏展卷空懐草木悲¶
　　　題梅花三疊卷¶
誰按胡笳出逺羌梅花三弄月當牕北枝未逗南枝煖¶
兩疊重翻一疊腔腸斷玉龍聲第四夢囘么鳯影成雙¶
<pb:KR4d0541_WYG_003-19b>¶
東風更莫添嗚咽雪外蓬婆城未降¶
　　　題鄭克眀紀功詩卷¶
徃嵗曽聞通政掾東甌鄭子有才名行逄樞要人推轂¶
歸值鄉邦盜弄兵文事已知能武備邊勲還許繼家聲¶
更煩為國陳謀算奪取江淮閫外城¶
　　　奉檄征漳冦¶
虎節門前五鼓撾銜枚百萬寂無譁鞭鳴金鐙敲霜月¶
錦刺銀袍映海霞化外無知如敵國軍中有令敢思家¶
<pb:KR4d0541_WYG_003-20a>¶
元戎期聽歌聲㨗奏藁應湏易相麻¶
　　　題東山西眺新亭二首¶
兩眺東山迹未陳西頭重結小亭新謝安李白登臨舊¶
支遁許詢來徃頻江水嶺雲還不盡風颿沙鳥自相親¶
便當了却公家事髙卧林泉寄此身¶
岡頭深翠竹交加西眺登臨望眼賒隔岸逺山開罨畫¶
兩江流水學琵琶夕陽返照尤多景漁火炊烟更幾家¶
為愛新亭成久坐梅花疎影月横斜¶
<pb:KR4d0541_WYG_003-20b>¶
　　　餘姚築城¶
傷心為問築城人今古曽經幾戰塵負郭長江流不盡¶
履田瘠土税何頻龍泉寺外多風雨靈緒山頭泣鬼神¶
落日歌聲齊萬杵將軍一劒倚秋旻¶
　　　胡宗器訓廸慈湖書院詩以牡其行¶
姚江一見眼偏眀鄞海三年學業成天末秋風㸔劍氣¶
燈前夜雨讀書聲賈生未可輕年少許劭還應重旦評¶
今日横經慈水上菁莪樂育蚤蜚英¶
<pb:KR4d0541_WYG_003-21a>¶
　　　送陸徳陽攝東湖書院¶
天下盡崇朱子祀甬東新構陸家基攝行俎豆君同姓¶
樂教詩書學有師湖上青山多爽氣月中丹桂憶髙枝¶
眀年髦俊賔興日還見文章到鳯池¶
　　　送馬易之主東湖書院事¶
湖水東頭見學宫教分黨術啟羣䝉曽崇俎豆祠朱子¶
今喜師儒得馬融蠧簡青燈聽夜雨鯫生絳帳坐春風¶
鄞邦自是衣冠藪况復書文四海同¶
<pb:KR4d0541_WYG_003-21b>¶
　　　次韻南陽馬易之東湖書院雜詩十首¶
年來經濟業空踈擬向南陽問草廬精舍荒凉重結構¶
硯田蕪没費耕鋤青山屋上啼黄鳥流水湖頭遶玉除¶
幾處故家喬木在趨庭子弟尚詩書¶
悠然天地一閒身每對青山獨岸巾萬揷牙籖堆架數¶
一椽茆屋住湖濵乘車司馬題橋處問字揚雄載酒頻¶
啼鳥一聲春已去落花無數㸃苔茵¶
海上蓬萊擬退休逺㸔蜃氣結層樓刀圭鉛汞同消息¶
<pb:KR4d0541_WYG_003-22a>¶
日月乾坤共拍浮聨句還應題石鼎吹簫曽見過丹丘¶
人間萬事多風雨囘首緑林隂正稠¶
晝静時聞伐木歌隔林啼鳥落花多酒邊白髪人空老¶
湖上青山翠不磨上樹健童身似犢采菱遊女髻堆螺¶
水雲萬頃迷雙槳一雨凉生鷗鷺波¶
萬頃寒漪漾夕暉楊花燕子傍人飛湖頭水竹清如洗¶
雨後桑麻緑正肥樵唱數聲山鳥和櫂歌一曲釣船歸¶
蒼烟赤子騎黄犢斷岸人家半掩扉¶
<pb:KR4d0541_WYG_003-22b>¶
流水柴門暝不闗天邊孤鷺倦飛還草深牧子騎牛過¶
沙浄鷗羣對客閒紅漲一溪花雨外青連數㸃屋頭山¶
先生㤀却功名事斷送春光詩酒間¶
獨笑先生莫已知索居還得與羣離草堂荒落誰招隐¶
澤國生涯費不貲西極驊騮空伏櫪南飛鳥鵲嘆無枝¶
石䦨干外瓊臺月我獨衡茆歸去遲¶
芒鞋藜杖鹿皮冠迎候柴門稚子歡靖節陶潛曽仕晉¶
友人李愿蚤歸盤床頭金盡還謀酒隴上田耕獨遺安¶
<pb:KR4d0541_WYG_003-23a>¶
花木四時生逸興蒼蒼松竹尚凌寒¶
湖山買得不論錢小屋編茆竹作椽雅樂生徒開絳帳¶
讀書燈火坐青氊故家奕葉兩三姓喬木連隂幾百年¶
冠蓋當時相望處躬耕多是墓前田¶
晨起還招館下生日長喜聽讀書聲門前白鳥自來徃¶
屋上青山相送迎水滿池塘魚罟入筍穿墻壁燕巢成¶
平湖雨過添新緑頗覺詩懐分外清¶
　　　月湖即四眀涵虛驛餞友人别¶
<pb:KR4d0541_WYG_003-23b>¶
月湖橋畔水眀樓繫馬涵虛古驛頭芳草春深人載酒¶
陽闗聲斷客登舟四邊烽火將休息千里江山足勝遊¶
如過天台經雁宕為余問訊舊林丘¶
　　　題古靈書院¶
先王昔作吾鄉令人仰文章道徳尊白簡薦賢俱宰輔¶
青苗論事盡忠言子孫尚見衣冠族祠宇新開禮樂門¶
高節客星相對處共㸔清氣滿乾坤¶
　　　清心亭為定海尹汪以敬賦¶
<pb:KR4d0541_WYG_003-24a>¶
青山誰築小亭幽釣客來為百里侯退食自公携一鶴¶
㤀機無事狎羣鷗此心已共滄浪水清思應涵天地秋¶
待得風塵稍休息依然歸去理羊裘(原註清心亭尹方/來既作艮光亭又)¶
(作此亭而賦之以寓謹刑之意御筆諄諄飭謹刑豈/容偏詖失持平七條首示清心訓心地宜如冰様清)¶
　　　過慈溪清道觀¶
郭裏青山爽氣浮神仙樓觀出東頭兩江春水潮來徃¶
五粒蒼松雲去留倚竹道人清似鶴懸崖屋子小如舟¶
吟詩有客開軒座俯瞰烟波數白鷗¶
<pb:KR4d0541_WYG_003-24b>¶
　　　送中書兵部郎中李伯貞囘河南軍中¶
萬里乘槎過海邦郎官出使擁旌幢分符曽衛天兵下¶
沿檄還招賊將降王室武功誰第一漢家國士政無雙¶
東風鐵騎維揚岸儗駕樓船渉大江¶
　　　寄分省郎中趙文中¶
蚤嵗曽充上國賓文章聲譽藹成均賢良策對三千字¶
胄子臚傳第一人滿眼干戈愁正苦論心燈火喜相親¶
丈夫有志崇名節莫使行藏愧此身¶
<pb:KR4d0541_WYG_003-25a>¶
　　　送趙彦林謝玉成奉表進呈¶
一封函上九重天萬里心旌日月懸重譯逺來滄海外¶
靈槎稳泛斗牛邊趙家公子能充使謝傅兒孫况有𤣥¶
却向中原覔歸路長淮聞漸息風烟¶
　　　送周譯史進表赴京¶
驛頭官桞拂征衫重譯南來進寳函絳蠟小書封玉篆¶
錦衣中使啓華緘山呼萬嵗龍顔喜仗立千官鳯尾銜¶
奉職小臣思戀闕征颿早晚發黄巖¶
<pb:KR4d0541_WYG_003-25b>¶
　　　贈蜀僧月鏡上人住白雲寺¶
月鏡虛幽萬頃光峨眉倒影入巴江水輪滿駕來天竹¶
寳匣初開印雪窗照膽清寒金在冶通身瑩徹玉為腔¶
白雲座上天華雨説法真如鐘應撞¶
　　　送進士王好問浮海㑹試¶
五雲深處望蓬萊王子求僊謁帝來北斗天中銀闕峙¶
南薰海上錦帆開一聲臚唱風生蹕九轉丹成月滿臺¶
宴罷瓊林歸去路杏花十里馬蹄催¶
<pb:KR4d0541_WYG_003-26a>¶
　　　送進士野質中浮海㑹試¶
天開閶闔近瀛州僊子朝元汎海舟溟渤三千&KR0583;運翼¶
瓊瑶十二蜃為樓乾坤上下風雲會呉楚東南日月浮¶
好聽臚傳聲第一承恩早出鳯池頭¶
　　　送進士俞伯圭浮海㑹試¶
賓興送子上皇州琴劍春風滿柁樓擬向日邊登虎榜¶
先從海上占鼇頭禹門浪稳桃花暖月殿香浮桂子秋¶
聞道鑾坡多雨露羣僊還許歩瀛洲¶
<pb:KR4d0541_WYG_003-26b>¶
　　　次韻𤣥一山人盛熈眀八月十五夜同宿鄭䝉¶
　　　泉提㸃别館¶
種藥長鑱手倦抛白雲眀月禮三茅未須姹女藏龜息¶
還許山人借鶴巢玉屑千鍾和露飲瓊田萬頃帯冰敲¶
却憐飛舄東湖上寫寄新詩方外交¶
　　　次韻寄熈眀¶
盤谷歸來學散仙姓名只許野人傳軒裳去我無官守¶
詩禮承家有子賢颷馭鶴羣天外下神光牛背日髙眠¶
<pb:KR4d0541_WYG_003-27a>¶
秪縁蠒紙留真訣賸寫黄庭注内篇¶
　　　苕溪清隐為晝上人賦¶
呉興公子畵苕溪中有山僧構鶴棲席展波光春雨過¶
林開霽色水禽啼詩人獨坐燒茶竈艇子歸來繫柳隄¶
七十二峯如弁好幾㸔湖上夕陽低¶
　　　舟發連江館頭¶
笑將眀月指為期此去應知半載違五虎門開潮正急¶
一帆風𦂳棹如飛立沙舟子争先渡罷釣漁翁暫息機¶
<pb:KR4d0541_WYG_003-27b>¶
眀日重樓人望處江空嵗晚雁南歸¶
　　　聽簫為沈子和賦¶
憶自吹簫出禁城沈郎消瘦覺身輕水雲縹緲青鸞下¶
天地蕭騷白髪生&KR0276;婦孤舟空有淚仙人弄玉久無聲¶
鳯凰覽徳今猶逺何日重逄聽九成¶
　　　題唐僧懐素自叙帖¶
草書懐素夙名聞落紙縱横蛇鳥文應是墨池深嵗月¶
漫從劒器走風雲清狂自儗張顛旭丰度何如王右軍¶
<pb:KR4d0541_WYG_003-28a>¶
多謝故人能寄我慚無道士白鵝羣¶
　　　中秋夜舟泊海門金鼇山翫月¶
秋律平分夜氣清潮來月向海門生眼眀玉兎空中下¶
人在金鼇背上行一色冰田逾萬頃九天風露欲三更¶
恍然坐我蓬瀛底何處有人吹鳯笙¶
　　　中秋南樓賞月分韻得天字¶
今夕中秋月向圓南樓開宴問嬋娟山河缺處無多影¶
風雨妨時已十年坐客總誇攀桂子素娥曽記寫花牋¶
<pb:KR4d0541_WYG_003-28b>¶
更深十二䦨干外一色瓊瑶萬里天¶
　　　壬寅八月十七夜月湖上泛舟翫月¶
望後秋髙月尚圓湖光倒浸水中天蟾蜍漫竊姮娥藥¶
□艋輕浮太乙蓮萬里山河微影動幾畨烽火㨗音傳¶
十洲三島蓬萊近賀監風流獨悵然¶
　　　舟發海上¶
縱觀溟渤暫來桴寫得波濤作海圖白氣微茫開混沌¶
黒隂光怪舞天呉雙飛水鳥相髙下數㸃風帆或有無¶
<pb:KR4d0541_WYG_003-29a>¶
眼底蓬瀛三萬里烟霞縹緲見清都¶
　　　防運糧赴京二首¶
一封奏下水晶宫南服車書喜㑹同天上綸音頒玉帛¶
海頭蜃氣結青紅雙珠虎佩懸眀月萬斛龍驤駕便風¶
莫問大江南北限涓流從此與天通¶
偶隨餉餽上金臺姓氏那知格上台一㸃靈犀通海底¶
九苞威鳯自天來賜衣香織金泥重錫篆光浮寳匣開¶
螻蟻小臣思補報常瞻雲氣望蓬萊¶
<pb:KR4d0541_WYG_003-29b>¶
　　　清風嶺王貞婦廟¶
清風嶺上王貞婦囓指成詩帯血題字跡糢糊鎻烟雨¶
廟祠幽寂照山溪偷生羞殺邊庭吏忍死寧為將校妻¶
獨有當時文相國千年名節更誰齊¶
　　　舟發錢塘江¶
滿城風雨渡江來倚棹沙頭潮未囘慘澹湖山悲鼓角¶
蕭踈花柳廢亭臺呉中日報官軍㨗閫外時多將帥材¶
秦望雲深行未得笑從海上過天台¶
<pb:KR4d0541_WYG_003-30a>¶
　　　松下居為五郛長慶寺無盡上人賦¶
五樹蒼松秀可依老僧結屋傍巖扉茅簷明月翠蛟舞¶
茶竈青烟白鶴歸坐榻年深蘿薜長長鑱春煖茯苓肥¶
採花釀酒堪留客醉㸔門前雲自飛¶
　　　泊定海縣¶
招寳名山孰可招虎形蹲踞水來朝象犀珠玉通畨舶¶
樓櫓旌旂捍海潮三港水雲天共逺孤城煙霧日初消¶
官舟幾度出防禦目送征鴻起莫簫¶
<pb:KR4d0541_WYG_003-30b>¶
　　　過慈溪縣¶
山縣得名因董孝官中事簡不成衙慈湖人祀揚夫子¶
東寺僧居闞澤家四野烽煙多斥堠一川雨露自桑麻¶
海濱土瘠無常貢范帥遺殃獨賦茶¶
　　　過寧海縣¶
寧川鄉邑路岧嶤髙岸春江帯晚潮戍海每從軍事急¶
㸔山不憚驛程遥杜鵑風雨三更夢楊柳闌干十二橋¶
啼鳥落花堪繫馬行人還赴酒旗招¶
<pb:KR4d0541_WYG_003-31a>¶
　　　題瓊臺雙闕¶
行從流水入天台悞酌胡麻飯一盃月下吹簫人窈窱¶
雲深採藥路裴徊海波漫託枯桑變華表空傳老鶴囘¶
翹首羣仙渺何處煙霞五色䕶瓊臺¶
　　　送商公禮囘鄉¶
驛舍梅花春尚遲客邊送客故鄉歸中原已靖兵戈難¶
南國初㸔鴻雁飛栢府孝亷傳義檄春庭怡悦着菜衣¶
自憐飄泊江湖久何日塵驂賦式微¶
<pb:KR4d0541_WYG_003-31b>¶
　　　草堂柳色¶
幽人種柳柳成莊萬樹參差䕃草堂漫笑支離生肘腋¶
尚懐陶令住柴桑黄金細縷春如海白雪飛花水滿塘¶
九烈仙君應有意他年為子染衣裳¶
